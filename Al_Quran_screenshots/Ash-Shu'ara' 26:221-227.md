Ash-Shu'ara' 26:221-227

Bengali - Bayaan Foundation

(221) ‘আমি কি তোমাদেরকে সংবাদ দেব, কার নিকট শয়তানরা অবতীর্ণ হয়’?
(222) তারা অবতীর্ণ হয় প্রত্যেক চরম মিথ্যাবাদী ও পাপীর নিকট।
(223) তারা কান পেতে থাকে এবং তাদের অধিকাংশই মিথ্যাবাদী।
(224) আর বিভ্রান্তরাই কবিদের অনুসরণ করে।
(225) তুমি কি লক্ষ্য করো নি যে, তারা প্রত্যেক উপত্যকায় উদভ্রান্ত হয়ে ঘুরে বেড়ায়?
(226) আর নিশ্চয় তারা এমন কথা বলে, যা তারা করে না।
(227) তবে যারা ঈমান এনেছে এবং সৎকর্ম করেছে, আর আল্লাহকে অনেক স্মরণ করেছে। আর তারা নির্যাতিত হওয়ার পর প্রতিশোধ নেয়। আর যালিমরা শীঘ্রই জানতে পারবে কোন্ প্রত্যাবর্তন স্থলে তারা প্রত্যাবর্তন করবে।

